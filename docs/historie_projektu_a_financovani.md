# Historie projektu a financování

ProArc byl vyvinut v rámci projektu Česká digitální knihovna, financovaného Ministerstvem kultury ČR z programu NAKI v letech 2012–2015. Další průběžný vývoj podpořil projekt ARCLib, rovněž financovaný z programu NAKI, a v posledních letech je systém financován prostřednictvím programu VISK1. 

Iniciátorem vzniku systému byla Knihovna Akademie věd ČR, která již více než deset let koordinuje jeho vývoj. Brzy po jeho vzniku se k vývoji a nasazení připojila Studijní a vědecká knihovna v Hradci Králové. V současnosti se na vývoji podílejí také Moravská zemská knihovna v Brně (MZK) a Městská knihovna v Praze. 

Systém pravidelně využívá více než 14 institucí, přičemž další instalace se plánují například v rámci Národního plánu obnovy. 